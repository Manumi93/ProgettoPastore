1.	ANTINCENDIO
Professionista antincendio abilitato ai sensi del D.M. 5 agosto 2011 ex Legge 818/84 e regolarmente iscritto negli elenchi del Ministero dell’Interno. Svolgiamo attività di prevenzione incendi ai sensi del D.P.R. 8 agosto 2011 e s.m.i. ed attività correlate.

2.	PROGETTAZIONE E DIREZIONE LAVORI
Progettazione in ambito urbano per la residenza, progettazione in ambito industriale per i settori produttivi e commerciali con la redazione delle procedure amministrative al fine del conseguimento dei titoli autorizzativi necessari. Segue chiaramente anche la direzione dei lavori qualora siano previste opere edili ed impiantistiche.


3.	CATASTO TERRENI E CATASTO FABBRICATI
Attività catastali in ambito del catasto terreni e del catasto fabbricati. Vengono svolte tutte le attività per l’aggiornamento delle cartografie e l’inserimento delle variazioni sia per quel che concerne il catasto terreni che per quanto riguarda l’ambito urbano.

4.	RIQUALIFICAZIONE ENERGETICA
Le attività prevedono la progettazione di tutti quegli interventi volti a migliorare l’involucro edilizio e l’efficientamento energetico per la riduzione dei costi relativi ai servizi di riscaldamento, raffrescamento ed acqua calda sanitaria. L’eventuale integrazione dell’intervento con l’installazione di fonti rinnovabili, porta l’immobile ad una drastica riduzione dei costi per l’acquisto dell’energia primaria da rete elettrica o da fonti fossili.

5.	COORDINAMENTO SICUREZZA e SICUREZZA LAVORO
Professionista abilitato ai sensi dell’art. 98 del D.Lgs. 9 aprile 2008 e s.m.i., svolge attività di Coordinamento della Sicurezza in Fase di Progettazione (CSP) ed in Fase di Esecuzione (CSE) oltre alla redazione degli elaborati per la corretta esecuzione delle procedure di lavoro sia in ambito di cantieri temporanei e mobili, sia in tutti gli altri ambienti di lavoro.

6.	BIM SPECIALIST
Professionista abilitato ai sensi della Norma UNI 11337 Parte 7 – UNI/PdR 78:2020 e regolarmente iscritto negli elenchi ICMQ come BIM Specialist disciplina Architettura. La certificazione attesta le competenze per la modellazione degli oggetti e la produzione degli elaborati all’interno delle singole commesse.

7.	ASSISTENZA AMMINISTRATORI DI CONDOMINIO 
Già abilitato come amministratore di condominio e quindi già introdotto nella pratica civilistica della gestione degli immobili condominiali, offre assistenza tecnica agli amministratori di condominio per la redazione di tutte le pratiche necessarie al corretto funzionamento del condominio redigendo elaborati quali tabelle millesimali, DVR, certificati di insussistenza di pericolo post intervento di messa in sicurezza delle parti comuni pericolanti e varie altre procedure già richiamate in altri ambiti.

8.	RENDERING E COMPUTER GRAFICA
Redazione di elaborati grafici in 2D ed in 3D al fine di illustrare al committente il risultato finale dell’intervento in progetto e la scelta di eventuali materiali e finiture. Inoltre, la moderna tecnica dello Scan to BIM permette di elaborare la nuvola di punti proveniente da rilievi con laser scanner e trasformarla in un rilievo tridimensionale del fabbricato.

9.	PERIZIE DI STIMA 
Redazione di perizie di stima per la valutazione immobiliare e per la stima di danni conseguenti ad eventi o incidenti. 

10.	CONSULENZE TECNICHE DI PARTE 
L’attività prevede la consulenza tecnica di parte per tutte quelle attività che volgono verso una risoluzione legale della vicenda qualora non fosse trovato un accordo tra le parti prima che si arrivi in giudizio. Pertanto risulta fondamentale la perizia del tecnico incaricato nello svolgere l’incarico affidatogli. 

11.	RILIEVI CELERIMETRICI
Lo Studio si avvale di validi collaboratori esterni dotati delle migliori tecnologie per il rilievo presenti attualmente sul mercato. Si passa, infatti, a seconda del tipo di rilievo da effettuare dalle stazioni totali motorizzate, all’uso di GPS, laser scanner fissi e portatili oltre che di dispositivi portatili per le misurazioni.  

